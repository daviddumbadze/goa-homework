<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>



თუ თქვენც ერთი რიგითი ადამიანი ბრძანდებით, ალბათ არასოდეს შეხვედრიხართ რობოტს.
მაგრამ ეგ დროც მოვა.
მე ერთ რობოტს შევხვდი შარშან იანვარში,
როდესაც კოლორადო-კანზასის საზღვართან გავიარე პრერიის ბალახებში
თან მახლდა ნოა რედი-კემპბელი, ლურსმანივით წვრილი 31 წლის სანფრანცისკოელი. აქედან სამხრეთით ქარის ტურბინები იშლებოდა ჰორიზონტზე – სამხელა გიგანტების უტყვი არმია.
წინ ერთ ორმოს ვუყურებდი, მორიგი „ჯარისკაცის“ დასაბინავებლად რომ ამზადებდნენ.
ექსკავატორი თხრიდა 19-მეტრიანი დიამეტრის მქონე 3 მეტრის სიღრმის ორმოს ზედმიწევნით გასწორებული ძირით,
რომლის კედლები 34 გრადუსით იყო დახრილი. თითოეული ეს მოძრაობა – მიწის გათხრა, ამოღება, ციცხვის მობრუნება,
დაცლა – ამ 37-ტონიანი მანქანის ზედმიწევნით კონტროლსა და თანმიმდევრული ქმედებებით მართვას მოითხოვს. ჩრდილოეთ ამერიკაში ექსკავატორის გამოცდილი ოპერატორები 100 000 დოლარსაც კი გამოიმუშავებენ წელიწადში.
ექსკავატორის სავარძელზე ვერავის მოვკარი თვალი, კაბინის თავზე კი დამხვდა უხელო ოპერატორი, 
რომელიც სამი დაკლაკნილი კაბელით უკავშირდებოდა ექსკავატორის საკონტროლო სისტემას. არა თვალი,
არა ყური. ის იყენებდა ლაზერს, GPS-ს, ვიდეოკამერას თუ გიროსკოპის მსგავს სენსორებს ობიექტის სივრცეში ორიენტაციის შესაფასებლად და ასე ზედამხედველობდა სამუშაო პროცესს.
Built Robotics-ის თანადამფუძნებელი რედი-კემპბელი ექსკავატორზე აძვრა და სარქველი ახადა თავისი კომპანიის პროდუქტს – 90-კილოგრამიან მოწყობილობას, რომლის შესრულებული
საქმეც ადამიანის ხელს ითხოვდა ერთ დროს


</body>
</html>